## Σύντομη βιογραφία του Bill Gates.

Ο Bill Gates γεννήθηκε στις 28 Οκτωβρίου του 1955 στο Σιάτλ της Ουάσινγκτον. Ήταν ο γιος ενός δικηγόρου και μιας δασκάλας και από μικρός επέδειξε μεγάλη όρεξη για τις γνώσεις, διαβάζοντας ολόκληρες σειρές εγκυκλοπαιδειών από την πρώτη ως την τελευταία σελίδα. Οι γονείς του τον έγραψαν στο Lakeside School, ένα απαιτητικό, ιδιωτικό σχολείο, στο οποίο πήγε επίσης ο μελλοντικός συνιδρυτής της Microsoft Paul Allen. Αποφοίτησε από το Lakeside το 1973 και πήγε για σπουδές στο Χάρβαρντ. Αρχικά ξεκίνησε με νομικά, όμως στην πορεία τον κέρδισαν τα μαθηματικά και τα μαθήματα υπολογιστών. Ενώ σπούδαζε άρχισε να αναπτύσσει το λογισμικό του MITS Altair, του πρώτου προσωπικού υπολογιστή στον κόσμο. Το 1977 μαζί με τον Allen μετακόμισαν στην Albuquerque στο Νέο Μεξικό, για να ανοίξουν μια μικρή εταιρεία λογισμικού.. Δύο χρόνια μετά ο Gates παράτησε τις σπουδές του για να ιδρύσουν μαζί με τον Paul Allen τη Microsoft. Το 1985 έβγαλαν τα Windows και μέχρι το 1987, ο 31 ετών τότε Gates ήταν ήδη δισεκατομμυριούχος. Σε μια δεκαετία -το 1995- ο Bill Gates είχε γίνει ο πλουσιότερος άνθρωπος του κόσμου, με την περιουσία του να αγγίζει τα 12.9 δισεκατομμύρια δολάρια. Έχοντας βρεθεί στο τιμόνι της Microsoft όλα αυτά τα χρόνια το 2010 ο Bill αποφάσισε να αφήσει την θέση του CEO και μαζί με τη σύζυγό του Melinda και τον Warren Buffett ξεκίνησαν μια εκστρατεία με τίτλο «The Giving Pledge», στο πλαίσιο της οποίας ενθαρρύνουν τους δισεκατομμυριούχους του κόσμου να δωρίσουν τουλάχιστον το μισό τους πλούτο σε φιλανθρωπίες.
